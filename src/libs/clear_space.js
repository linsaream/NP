តើ មេរៀន អ្វីខ្លះ ដែល ប្រទេស កម្ពុជា គួរ រៀនសូត្រ ដើម្បី ចៀសវាង កុំឲ្យ របប ខ្មែរក្រហម កើតមានឡើង សាជាថ្មី ក្នុង សង្គម ខ្មែរ ? 
 របប កម្ពុជាប្រជាធិបតេយ្យ របស់ក្រុម ខ្មែរក្រហម ត្រូវ បាន បញ្ចប់ ជាង ៤ ទស វត្ស ទៅ ហើយ ។ របប នេះ បាន បន្សល់ទុក នូវ សោកនាដកម្ម ធំធេង ដល់ ប្រជាជាតិ ខ្មែរ និង កេរដំណែល ប្រវត្តិសាស្ត្រ ដែល គ្មាន ខ្មែរ ណា ,្ នាក់ អាច ,ំ ភ្លេច ចោល បាន នោះ ឡើយ ។ តើ មេរៀន សំខាន់ ៗ អ្វីខ្លះ ដែល ប្រទេស កម្ពុជា គួរ រៀនសូត្រ ដើម្បី ចៀសវាង កុំឲ្យ របប នេះ វិលត្រឡប់ មក កើតមានឡើង សាជាថ្មី ក្នុង សង្គម ខ្មែរ សព្វថ្ងៃ និង នា ពេល អនាគត នោះ ? 
 អ្នក ដែល បាន ហែល ឆ្លងកាត់ របប ខ្មែរក្រហម យល់ឃើញ ផ្សេង ៗ គ្នា ជុំវិញ រឿងរ៉ាវ និង ហេតុផល ផ្សេង ៗ ដែល បាន ជំរុញ ឲ្យ របប នេះ អាច ឡើង មកកាន់ អំណាច បាន កាលពី ថ្ងៃ ទី ១៧ ខែ មេសា ឆ្នាំ ១៩៧៥ ។ ក៏ប៉ុន្តែ អ្វី ដែល ពួកគេ យល់ស្រប គ្នា នោះ គឺ គ្មាន ខ្មែរ ណា ,្ នាក់ ចង់ ឃើញ របប ដូចគ្នា នេះ វិលត្រឡប់ មក គ្រប់គ្រង និង លង បន្លាច ប្រទេស កម្ពុជា សាជាថ្មី ឡើងវិញ នោះ ឡើយ ។ 
 លោក កែវឌួង អ្នកនិពន្ធ កម្មវិធី តាម ទូរស័ព្ទ ដៃ អំពី ប្រវត្តិសាស្ត្រ ខ្មែរក្រហម នៃ មជ្ឈមណ្ឌល បុប្ផាណា ថ្លែង ក្នុង នាទី វេទិកា អ្នកស្ដាប់ អាស៊ី សេរី នៅ ថ្ងៃ ទី ១៦ មេសា ថា មេរៀន សំខាន់ ៗ ចំនួន ៤ ដែលលោក យល់ថា ពលរដ្ឋ ខ្មែរ ទូទៅ និង អ្នកនយោបាយ គួរ រៀនសូត្រ ពី របប នេះ និង គួរ ជៀសវាង ។ មេរៀន ទាំងនោះ រួម មាន ការ អនុវត្ត គោល នយោបាយ ដោយ ពុំបានគិត ពី ផល ប៉ះពាល់ អវត្តមាន ប្រព័ន្ធ ច្បាប់ តាមរយៈ ការ សម្លាប់ មនុស្សក្រៅ ប្រព័ន្ធ តុលាការ អំពើ ជ្រុល និយម និង ការ យក អ្នក មិនចេះ ទៅ គ្រប់គ្រង អ្នកចេះ ៖ « ទីមួយ យើង ឃើញ ថា ទោះបីជា មេដឹកនាំ ខ្មែរក្រហម មាន គោលដៅ ល្អ យ៉ាងណាក៏ដោយ ប៉ុន្តែ ដោយសារ ការ អនុវត្ត នូវ គោល នយោបាយ របស់ ខ្លួន អត់ បាន គិតពី ផល ប៉ះពាល់ នេះ ជា ចំណុច មួយ សំខាន់ ដែល យើង គួរ រៀនសូត្រ ។ ចំណុច ទីពីរ គឺ អវត្តមាន នូវ នីតិ រដ្ឋ ឬក៏ ផ្លូវច្បាប់ ។ ការ សម្លាប់ ក្រៅច្បាប់ ក្នុង របប កម្ពុជាប្រជាធិបតេយ្យ នោះ គឺជា ផល ប៉ះពាល់ មួយ សំខាន់ ណាស់ យើង ឃើញ សូម្បីតែ នៅ ប្រទេស ហ្វីលីពីន ដែល ចោទប្រកាន់ អ្នក ដែល ជក់ គ្រឿងញៀន ឬ ជួញ ដូរ គ្រឿងញៀន ផង ក៏ ត្រូវ បាន គេ សម្លាប់ ។ នេះ ក៏ គឺជា ការ សម្លាប់ ក្រៅច្បាប់ ដែលជា រឿង មិន ល្អ ទៅ ហើយ ៗ ទម្រាំតែ ប្រទេស កម្ពុជា ទាំងមូល ទៅទៀត ។ មាន ផ្សេង ៗ ទៀត យើង ឃើញ ការ ប្រើ ប្រជាជន នៅ តាម ថ្នាក់ក្រោម ដូចជា យក អ្នក អត់ ចេះ ទៅ គ្រប់គ្រង អ្នកចេះ ទៅវិញ គំនិត ជ្រុល និយម ជាដើម ហ្នឹង គឺជា កត្តា ចម្បង ដែល នាំឲ្យ មានផល ប៉ះពាល់ ដែល យើង គួរ រៀនសូត្រ ពី របប កម្ពុជាប្រជាធិបតេយ្យ នេះ » ។ 
 លោក កែវឌួង បន្ត ថា ក្រៅពីនោះ តាមរយៈ ការ បង្កើត អង្គ ជំនុំ ជម្រះ វិសាមញ្ញ ក្នុង តុលាការ កម្ពុជា ការ ដាក់បញ្ចូល នូវ មេរៀន ប្រវត្តិសាស្ត្រ កម្ពុជាប្រជាធិបតេយ្យ ចូល ទៅ ក្នុង កម្មវិធីសិក្សា ការ បង្កើត កម្មវិធី ទូរស័ព្ទ ស្ដីពី ប្រវត្តិសាស្ត្រ ខ្មែរក្រហម និង ការសិក្សា ស្រាវជ្រាវ របស់ អង្គការសង្គម ស៊ីវិល នានា ក៏ ចូលរួម ចំណែក និង ផ្ដល់ ឱកាស ឲ្យ មនុស្ស ខ្មែរ ជំនាន់ ក្រោយ អាច សិក្សា ស្វែងយល់ បាន ច្រើន បន្ថែម ទៀត ពីរ ប ប ,េះ ។